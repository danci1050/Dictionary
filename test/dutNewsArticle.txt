In een woonzorgcentrum in Amersfoort heeft afgelopen nacht brand gewoed. Alle 25 bewoners en personeel werden geÃ«vacueerd, niemand raakte gewond, meldt RTV Utrecht.

Volgens de Veiligheidsregio Utrecht is de brand vrij snel geblust. De meeste bewoners konden in de loop van de nacht weer terug naar hun woning. Alleen de bewoner van de kamer waar de brand uitbrak, kon niet terug. Enkele andere woonruimten liepen rook- en roetschade op.

Het pand, met 25 woonunits, biedt jongvolwassenen met een lichte verstandelijke beperking een beschermde woonomgeving.

Hoe de brand is ontstaan, is nog niet bekend.
